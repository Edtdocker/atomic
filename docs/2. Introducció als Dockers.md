# DOCKERS
Un Docker és una plataforma per a desenvolupadors i sysadmins per desenvolupar, enmmagatzemar i executar aplicacions.
Permet, per tant, provar aplicacions de manera ràpida i fàcil. Necessita:
	
* Docker Engine - Tecnologia de virtualització de containers.
* Docker Hub - SaaS(Software as a Service) encarregar de gestionar i compartir imatges Docker

Cada Docker por tenir els seus propis Namespaces: PID,UID,hostname,IP,usuaris...

## Avantatges per a desenvolupadors
El gran avantatge d'utilitzar Dockers pels desenvolupadors és que poden preparar qualsevol aplicació, programada en
qualsevol idioma, utilitzant les eines que més li agradin de forma ràpida. Així mateix, les aplicacions Dockeritzades
són completament portables i poden ser executades en qualsevol entorn (VM, Linux, Windows, OS X ...).

A més els desenvolupadors d'aplicacions poden compartir aplicacions en repositoris privats o públics per
col·laborar amb altres desenvolupadors i tenir accés a les eines que altres persones han creat.

En resum, agilitza molt la creació i el transport d'aplicacions.

## Avantatges per a administradors
Per als administradors, l'avantatge és que poden utilitzar Dockers per muntar el seu entorn de treball reduint en gran
mesura el treball que ha de realitzar a la seva màquina. A més, poden executar aplicacions independentment de la
distribució que tingui el host on treballa.

En resum, poden utilitzar una aplicació independentment de la infraestructura de treball amb l'avantatge que la
càrrega que s'executa en la seva màquina és bastant menor i els processos s'executen més fluidament.

## Diferències entre VM i Dockers

* VM: Cada màquina virtual inclou tant l'aplicació (amb els seus binaris i llibreries corresponents) com el sistema
operatiu en què s'executa.
* Dockers: Cada Docker inclou només l'aplicació i les seves dependències, d'aquesta manera comparteixen el sistema
operatiu amb el host on s'allotgen i el kernel amb la resta d'aplicacions que utilitzen el mateix kernel.

Per tant, l'espai de disc i els recursos que consumeixen els Dockers fa a les màquines virtuals, és molt menor.
D'aquesta manera, els Dockers tenen els beneficis propis de les VM però a més són molt més portables i eficients.

## Imatges
En terminologia Docker una capa de només lectura es diu imatge. Una imatge mai canvia.
Els processos pensen que tot el sistema de fitxers és de lectura i escriptura, però no és així, els canvis s'escriuen
en la capa més superior i la imatge roman igual. Per tant, com no canvien, es pot dir que les imatges no tenen estat.

Les imatges inferiors són les imatges pare de les imatges superiors. Una imatge que no té pare es diu imatge base.
Les imatges s'identifiquen per un codi de 64 digits hexadecimals encara que tenen un codi abreujat que el componen els 12 primers dígits.

## Containers
Un cop es posa en marxa un procés a partir d'una imatge, Docker comprova quina és la seva imatge base, llavors afegeix
una capa de lectura i escriptura en el top d'aquesta imatge. Aquesta capa, que inclou informació sobre la seva imatge
pare, configuració de xarxa, límits de recursos i un id únic, s'anomena container.

Un contenidor té dos estats: running o exited. Quan el container està en marxa, inclou un arbre dels processos que estan en marxa a la CPU (però no la resta de processos del sistema principal).

Quan un contenidor està exited, l'estat del sistema d'arxius i el codi d'èxit s'enmagatzeman. Un container es pot
parar, posar en marxa o intentar una rearrancada. Quan un contenidor es torna a posar en marxa, els processos comencen
de 0 ja que la memòria no persisteix. En canvi el sistema d'arxius roman tal com estava.

Un contenidor es pot promoure a imatge amb un docker commit. Un cop es fa això, aquesta imatge pot ser utilitzada com
pare de nous contenidors.

## Repositoris
Com ja hem comentat, les imatges poden ser compartides amb tots. Això és possible gràcies als repositoris, llocs on
cada desenvolupador penja les seves imatges a punt per ser utilitzades. Els repositoris poden estar a la xarxa o poden
ser locals (pot ser que un desenvolupador volgui compartir imatges només en la seva pròpia xarxa).

* Repositoris a la xarxa: Per penjar imatges a la xarxa, s'utilitza Docker Hub, una plataforma on es poden modificar
els repositoris, veure la feina que s'ha dut a terme, col·laborar amb altres desenvolupadors i el més important,
compartir les imatges amb tots. Aquests repositoris poden ser privats o públics. Un repositori privat, pot ser útil
per tenir una còpia de les imatges accessibles des de qualsevol lloc sense que la resta les puguin veure.

* Repositoris locals: Es pot tenir de forma privada un servidor que proporcioni les imatges a altres hosts de la
LAN. D'aquesta manera s'evita que tots els hosts hagin de tenir accés a internet.
